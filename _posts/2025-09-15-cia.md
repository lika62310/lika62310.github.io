---
title: "Grundlæggende principper indenfor sikkerhed (CIA)"
date: 2025-09-15
tags: [cybersecurity]
---

De grundlæggende principper indenfor IT-sikkerhed kan beskrives ud fra CIA-triaden, bestående af:

### Fortrolighed (**C**onfidentiality)
- at sikre, at følsom data kun er tilgængelig for autoriserede brugere og er beskyttet for uvedkommende adgang. Sørge for, at data ikke kan blive set, tilgået eller misbrugt af uautoriserede. Uautoriseret adgang kan ske f.eks. på grund af svag kryptering (f.eks. ved forældede eller sårbare algoritmer) eller insider threats (i form af ondsindede læk eller fejl; kan også trues af social engineering). Det er derfor vigtigt, at sikre sikker kryptering af data at rest og in transit og at benytte sikre netværk (f.eks. ved VPN).

### Integritet (**I**ntegrity)
- at sikre, at data forbliver sikkert og troværdigt, og at det ikke er blevet ændret uautoriseret. Risici mod integritet indeholder uatoriseret ændring, korrumpering eller fjernelse af data, og malware, som inficerer et system og kan ændre eller kryptere data (f.eks. i form at ransomware, hvor en løsesum kræves for at frigive dataen). Dataintegritet verificeres ved brug af hashing-algoritmter (som MD5 eller SHA), som ved sammenligning af hash før/efter modtagelse kan bekræfte, at daten ikke er blevet ændret. 

### Tilgængelighed (**A**vailibility)
- at sikre, at data er tilgængeligt, når det skal bruges. Her arbejdes mod at holde netværk, systemer og data tilgængelige og funktionelle for brugeren. Nedetid kan give store problemer for en organisation og skade deres ry, hvorfor målet som oftest vil være så høj en uptime som muligt. Tilgængelighed kan påvirkes af normale hændelser som servernedbrud eller store 'spikes' i f.eks. antal besøgende på en hjemmeside, men kan også angribes direkte ved bl.a. DDoS-angreb, hvor et netværk angribes med meget store mængder trafik med det mål at gøre servicen utilgængelighed for rigtige brugere. For at kunne sikre tilgængelighed er det vigtigt at vedligeholde (og opdatere) hardware og holde systemet opdateret, at have en failover plan og at kunne skalere automatisk, for at kunne håndtere et uventet større trafikflow. 

